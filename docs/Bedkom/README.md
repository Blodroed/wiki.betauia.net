# About
> Beta komité, ansvarlig for Bedrifter som kommer på besøk til BETA på UiA, Grimstad.

Det er foreløpig ikke så mye her, kom inn etter Sommerferien så burde det være noe mer her :)

# Spørsmål
bedrift@betauia.net(Ingrid Louise Husevåg-Kristensen)

# Bedriftpresentasjoner

En bedriftpresentasjon eller bed.press. er et foredrag som blir holdt av en bedrift invitert av Beta. Bedriften stiller da med relevant presentasjonmateriell for studentene som for eksempel hvordan det er å jobbe i bedriften eller hvordan en kan søke på en ny stilling. Vanligvis pleier et slikt foredrag å vare i 45 - 60 minutter avhengig av hva bedriften selv ønsker. Deretter har det ofte vært en mer uformell med fortsatt saklig kveld nede på Bluebox hvor det som oftest er bevertning for Betas medlemmer.

Under har vi valgt å svare på ofte stilte spørsmål (OSS/FAQ) angående bedriftpresentasjoner.

## FAQ / OSS
* Hvorfor delta på en bedriftpresentasjon?
  * Når du deltar på en bedriftpresentasjon så får du mulighet til å møte "ekte" bransje folk som student, og for bedriften som kommer på besøk er det også en unik mulighet til å komme tettere på studenter enn en normalt sett ikke ville gjort gjennom et jobbintervju. Som student får en mulighet til å presentere seg og samtidig få informasjon om hvordan det er å jobbe i den enkelte bedriften, og hvorfor den er så mye bedre enn konkurrerende bedrifter.
* Koster det noe å delta på bedriftpresentasjoner?
    * Nei, for studenter under Beta koster dette ingenting. Det er praksis vi har drevet med i mange år og slik vil det fortsette å være!
* Jeg går førsteåret nå og det er lenge til jeg er ferdig, burde jeg komme?
    * Ja det burde du. Selv om du ikke nødvendigvis bør søke på jobben så er det anbefalt at en kommer og får innsikt i hvordan det faktisk er å jobbe i arbeidslivet (,kanskje også fungerer det som en ekstra motivasjonsfaktor i skolesammenheng også). Å bygge nettverk er også et viktig element her, delta og fortell den besøkende bedriften om deg selv så kan du heller kontakte dem igjen når du er ferdig på universitetet eller skal skrive oppgave for en mulig jobb.
    Obs: Noen ganger kan det hende Beta også spesifiserer hvilken gruppe bedriften er på utkikk etter.
* Jeg kommer fra en bedrift som kan være interessert i en bedriftpresentasjon, hva gjør jeg?
    * Du kan sende en mail til post@betauia.net, så blir du kontaktet av noen i styret. Still gjerne spørsmål også så svarer vi så godt vi kan.
* Hva er fordelen med at en deltar på bedriftpresentasjon kontra for eksempel karrieredagen?
  * Ved å delta på en bedriftpresentasjon så vil en hovedsaklig få hele publikumet for seg selv. Det er da ingen andre bedrifter som er tilstede den samme kvelden. Bedriften bestemmer også hele opplegget helt selv. Så dersom bedriften ønsker å gjøre intervjuer av studentene så får de lov til det!